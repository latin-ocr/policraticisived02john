625 c IOANNIS SARESBERIENSIS [ΗΒ. VI

quae labor multiplex adquisiuit, solus omnia deuorat et
consumit. Quid multa? Condixerunt ut a laboribus
abstinerent et graui inedia conficerent illum inertem et
publicum hostem. Exacta est sic una dies, secuta est
altera tediosior. Tertia adeo perniciosa fuit ut fere ⁵
omnibus defectum indiceret. Vrgente itaque necessitate
fratres item in unum conuenerunt acturi de salute sua
et hostis publici statu, Cum uero omnes assisterent, oculi
languerunt, pes molem corporis non erexit, torpebant
brachia, sed et ipsa lingua inhers et deficienti palato 10
<1 sociata causam communem exponere non praesumpsit. Ad
cordis ergo consilium omnia redierunt ibique habita de-
liberatione ratio patefecit quoniam haec mala ingerebat qui
ante denuntiatus. fuerat publicus hostis. Ex quo enim ei
tributa subtracta sunt et ipse quasi publicus dispensator 15
omnibus alimenta subduxit. Et quia nemo potest sine
stipendiis militare, cum stipendia non procedunt, debili-
tatur et frangitur miles. Sed nec in dispensatorem poterat
culpa refundi, qui quod non acceperat, minime potuerit
aliis erogare. Longeque tutius esse ut ei quod distribuat σο
ministretur quam illo euacuato omnia membra esuriant.
Factumque est ita3 suadente ratione repletus est uenter,
refocillata membra, et pax omnium reformata. Absolutus
626 a est itaque stomachus, qui, licet uorax sit et auidus alieni,
non sibi tamen petit sed aliis quae eo exinanito nequeunt 25
sustentari. Tale est, inquit, frater, si recte attendas, in
corpore rei publicae ubi, licet plurimum appetat magistra-
tus, non tam sibi quam aliis coaceruat. Si enim exinanitus
fuerit, nichil est quod membris ualeat impartiri. Nam
stomachi in corpore et principis in re publica idem officium 30
est iuxta illud Quinti Sereni:

Qui stomachum regem totius corporis esse
contendunt, uera niti ratione uidentur.

9 molam CBA¹S¹ 22 repletus] impletus M
16 nemo potent etc.: cf. 1 Cor. ix. 7. 32 Qua· stomachum etc.:

Q. Serenus Sammonicus Lib. Medicin. 300—305 (Baehrens I’oet. Lat.
Min. iii. pp. 120, 121).

7²

